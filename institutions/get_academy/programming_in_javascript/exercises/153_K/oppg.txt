Oppgave 153 K
Oppgaven tar utgangspunkt i denne koden: getacademy.github.io/BarChart

Dette er kode som lager et stolpediagram basert på en liste av tall.
Hvert tall er mellom 1 og 10.
Oppgaven består i å fullføre applikasjonen.

Den er skrevet etter Model View Controller-patternet.
Koden du legger til skal også være det.

Man skal kunne velge en stolpe ved å klikke på den.
Den skal da få en svart ramme rundt seg.
I tillegg skal teksten oppdateres til for eksempel "Valgt stolpe: 1".

Hvis man klikker på den stolpen som allerede er valgt
så skal ingen stolpe være valgt.

Knappene "Endre valgt stolpe" og "Fjerne valgt stolpe"
..skal være disablet når ingen stolpe er valgt- og enablet ellers.

Når man trykker på "Fjerne valgt stolpe", skal den valgte stolpen fjernes.
Alle stolper som var til høyre for denne, flyttes da ett hakk til venstre.
Det vil si at om numbers er [1, 2, 3, 4, 5] - og så fjerner stolpen i midten,
så skal numbers etter det være [1, 2, 4, 5].

Når man trykker på "Endre valgt stolpe" så skal den valgte stolpen
endre verdien som brukeren har skrevet i input-boksen.

Det er kun 1,2,3,4,5,6,7,8, 9 og 10 som er gyldige verdier.
Dersom brukeren ikke har skrevet en gyldig verdi i input-boksen
så skal det gis en feilmelding.

Når man trykker på "Legg til stolpe" så skal det legges til et nytt tall sist i listen.
I tilleg skal en ny stolpe lengst til høyre i stolpediagrammet legges til.
Denne skal ha verdien som brukeren har skrevet i input-boksen.

Dersom brukeren ikke har skrevet en gyldig verdi i input-boksen
så skal det gis en feilmelding.
