<h1>Oppgave Beskrivelse</h1>
<pre>
Formålet med denne øvelsen er at du skal bli kjent med boka, programvare og med databasen Hobbyhuset.

Hvis dere ønsker, kan dere jobbe i grupper og levere som grupper.

Det er lagt ut en 3-4 videoer med temaet XAMPP og Hobbyhuset, se modulen.

Foreslått fremgangsmåte:

    Før du går i gang, er det fint å ha sett på kap 1.5 om Hobbyhuset, og Vedlegg B bakerst i boka som viser datamodell og SQL-kode.
    Installer databasen XAMPP på en maskin, gjerne din egen hjemme-PC.
    Sjekk at både webserver og databaseserver er i gang og virker ved å åpne http://localhost/phpmyadmin (Lenker til en ekstern side.)
    Last ned SQL-scriptet for Hobbyhuset og last det inn med phpmyadmin, slik vist i video.
    Du kan evt. ta den "tunge vei" med mysql-konsoll.
    Merk: I forelesningsvideoene bruker jeg mye mysql-konsoll, men det skal gå an å gjøre det meste via phpmyadmin.

Spør gjerne spørsmål i diskusjonen.

Her er noen spørsmål til installasjonen, som kan være nyttig å svare på, kanskje mest for refleksjon rundt det dere har holdt på med:

    Hvor ligger programvaren du har installert?
    Hva heter programfilene som kjører serverne?
    Hva heter programfilen til styrekonsollet der du starter og stopper serverne?
    Hvilken prosess-id og port er i bruk til styrekonsollet og serverne (hint: taskmgr for PID)?
    Hvor mange tabeller ligger nå opprettet i Hobbyhuset?
    Er disse tabellene de samme tabellene som skulle være med ifølge designet (se fex Vedlegg B)?
    Hvor mange ordrer ligger i databasen?
    Hvor ligger selve databasefilene?

Svaret leveres som en fil der du har svar på disse punktene.

I neste øvelse skal du bruke denne databasen til å lære SQL.
</pre>
